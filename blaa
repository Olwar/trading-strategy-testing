Luonnonkalapihvit 2:lle 0,5 dl kvinoaa 1 prk (120 g) luonnonkalasäilykettä 1 pieni sipuli 1 kananmuna 1 rkl majoneesia kourallinen lehtipersiljaa/tilliä suolaa & mustapippuria 1 tl tai maun mukaan chilihiutaleita loraus rypsiöljyä paistamiseen 1. Keitä kvinoa suolatussa vedessä paketin ohjeen mukaan ja anna jäähtyä. Valuta kalasäilykkeestä ylimääräinen neste pois. Hienonna sipuli. Sekoita keskenään kulhossa. 2. Lisää kananmuna, majoneesi, hienonnetut yrtit, mausta suolalla, pippurilla ja chilihiutaleilla maun mukaan. Sekoita massaksi. 3. Kuumenna öljy pannulla. Lusikoi ruokalusikalla kalamassaa pannulle ja paina tiiviiksi pihviksi. Voit myös muotoilla käsin pieniä pihvejä. 4. Paista muutama minuutti per puoli, kunnes pinta on ruskistunut ja rapea. 5. Tarjoile lämpimänä herne”tzatzikin” kera. Herne“tzatziki” 1 pss (200 g) pakasteherneitä 1/2 vihreä omena 1/2 sitruunan mehu & kuori 1/2 valkosipulinkynsi 1 dl kreikkalaista jogurttia (pieni loraus omenaviinietikkaa) suolaa ja mustapippuria loraus oliiviöljyä 1. Muusaa sulatetut herneet haarukalla kulhossa. Kuori ja raasta joukkoon omena. Raasta sitruunan kuori ja valkosipuli joukkoon. 2. Sekoita mukaan jogurtti, sitruunamehu. Jos haluat lisää happoa voit lorauttaa joukkoon vähän omenaviinietikkaa. Mausta suolalla ja mustapippurilla. 3. Lorauta päälle oliiviöljyä.
